---
author:
- Henrik Nyhus
date: Juli 2013
title: 'Lærestedsbeskrivelse - München'
---

header ![image](./gfx/lligg.eps)

München
=======

München er hovedstaden i delstaten Bayern, og har gode 1,3 millioner
innbyggere. Hvis en regner med forsteder og grensende landsbyer var det
per 2007 2,6 millioner innbyggere. Byen er meget velstående, og har mye
industri (elektro, bilindustri, kjemi, media/informatikk og øl). Det er
en trygg by å bo i, med lite kriminalitet.

Byen har noe å by på til enhver sesong. Et flertall av parker, 53 museer
(blant annet verdens største tekniske museum: Deutsches Museum), 71
teater, mangfoldige årlige kulturarrangementer og flere konsertscener
med et utrolig tilbud. En får ikke glemme de to fotballagene FC Bayern
og 1860 München. München er ingen typisk storby, og blir av mange kalt
Europas største landsby. Den Engelske Hagen er den største parken, og
strekker seg mangfoldige kilometer fra byens sentrum nordover. Her
sitter det folk og koser seg med piknik og øl, mens andre spiller
fotball eller jogger. Sommersesongen avsluttes med Oktoberfest; verdens
største øl-festival. München ligger ca 580 moh, og de nærliggende alpene
når man med en times biltur (Tyske alpene; Zugspitze, Lenggries,
Spitzingsee). Kjører man en time til er man i Østerrike, hvor man har et
ufattelig utvalg av områder til rådighet. Om sommeren er dette
fantastiske turområder, og om vinteren fantastiske skiområder.

Byen ligger også meget sentralt til i forhold til Tsjekkia, Sveits,
Italia, Ungarn og Østerrike.

Elven Isar renner gjennom München og langs elven møtes venner og
bekjennte for mat, drikke og sportslige aktiviteter. Langs elvebredden
finner man fotballbaner og andre sportsrelaterte baner. Man kan svømme i
elven, men kun ved oppmerket omeråde. Vannstrømmen er sterk og det skjer
årlige drukkningsulykker.

\center
![Frauenkirche med alpene i bakgrunnen](./gfx/pan){width="31%"}

Det tyske folket
----------------

Generelt er tyskere hyggelige og imøtekommende, som nordmann er heller
ikke den kulturelle forskjellen så stor. Tyskere er svært opptatt av
orden og byråkrati, noe som til tider kan virke overdrevent. Den tyske
humoren er noe annet hva man ser i Norge og det kan ta litt tid før man
får dreisen på tankesettet.

I de sørlige delstatene, Bayer og Baden-Württemberg, er man mer
konservativ i forhold til de andre tyske delstatene. Titler og høflighet
( Sie- og du-form) er mer utbredt her, dette gjelder spesielt ovenfor
proffesorer, politi og andre autoriteter. Fyll og fest er på et roligere
og et mer "anstedig nivå" og tyske jenter drikker langt mindre enn
norske jenter. Hvordan man går kledd vil også bli, i langt større grad
enn i Norge bedømmt. Det er uvanlig å se studenter i joggebukse eller
tights. Alt dette kan virke som småpirk og noe man ikke trenger å ta
hensyn til, men det blir lagt merke til.

Språket
-------

Tysk er generelt for nordmenn ikke spesielt vanskelig, tyskere bryr seg
heller ikke så mye om man sier noe gramatisk feil så lenge det er
forstålig. I starten kan det være uvant å prate tysk, men som tiden går
blir man fort flinkere og alt løsner opp. Nordmenn har som regel lite
problem med den tyske uttalelsen og tyskere selv skjønner ikke at de
snakker med en utlending. Noen tilfeller kan det være lurt å fortelle
vedkommende at man ikke er tysk, og ikke en beruset person.

Nesten alle studier i München foreleses på tysk. Man må fremlegge
dokumentasjon på at man kan nok tysk for å bli immatrikulert. Det betyr
at man må ha et DSH prøve med resultat 2 eller bedre, TestDaF med 4.4
eller bedre, Goethe med ZOP eller et diplom fra lignede institusjoner.

En liste over noen språkkurs som godkjennes i München finner du her:\
<http://www.uni-muenchen.de/studium/studium_int/studium_lmu/sprachkurse/andere_empf_deutsch/>

Her er en liste over noen godkjente språkprøver:\
<http://www.uni-muenchen.de/studium/studium_int/studium_lmu/bewerbung/20_dt_nachw/>

En får tilbud om å ta en prøve rett før studiet begynner/rett før
søknadsfristen. Dette kan man også ordne selv i forkant, enten i
München, eller f.eks. ved Goethe-Institut i Oslo. En skal ikke
undervurdere den språkkunnskapen som trenge for enten å bestå en
språkprøve eller å faktisk studere på tysk. Akademisk tysk er ikke som
tysk C-språk! Det er ikke uvanlig å komme ned ett semester før en tenker
å begynne å studere for å forberede seg og bli kjent med byen.

Dokumentasjon på påkrevd tyskkunnskap skal ved immatrikulasjonen vises.
Det er helt greit å søke uten å ha beviset.

Lånekassen gir støtte til et forberedende språkkurs!\
<http://www.lanekassen.no/Hovedmeny/Stipend-og-lan/Utland/Hvor-mye/Sprakstipend/>

\center
![Byvåpenet til München](./gfx/wappen){width="15%"}

### Dialekt

Bayersk kommer i flere former og varierer i forhold til hvor personen er
oppvokst. Lokalbefolkningen i München by snakker mer høytysk og er lette
å forstå, derimot kan man treffe på proffesorer eller klassekamerater,
som snakker bredt og nekter å endre på det. Flere tyskere som bor i
Norge mener bayersk samsvarer med trøndsk. Men det går som regel veldig
bra og er ikke et stort hinder.

Ulemper ved å bo i utlandet
---------------------------

Reise fra venner og familie til et sted hvor man har lite/ingen
bekjennte. Feriene i Tyskland er helt anderledes enn i Norge, bortsett
fra juleferien. Man har semesterferie fra tidlig feb. til sent april og
sommerferie fra tidlig august til sent oktober. Dette gjør samkjøring av
ferieplaner med norske venner/familie utfordrende. Det er nok enklere å
studere på morsmålet, men det betyr ikke at det heller er vanskelig å
studere på tysk. Det er mange som gjør det, og ende flere som har gjort
det før deg. Det er veldig kult å kunne prate flytende tysk.

Ellers: Smil til livet, og livet smiler til deg.

ANSA
====

Når mamma og pappa er 5400 km unna\... Alle som studerer utenlands vil
støte på store eller små problemer underveis. Noen problemer løses lett
ved en telefon hjem til mor og far. Husk at også vi er her for deg mens
du er ute i verden og studerer.\
<http://www.ansa.no>

Hva kan ANSA hjelpe deg med?
----------------------------

Du kan bli medlem av ANSA når du har fått en studieplass i utlandet. Som
medlem kan du tegne ANSA Studentforsikring og ANSA Pluss og du kan delta
på våre arrangementer i Norge og utlandet. Du får også rådgivning hvis
du får problemer under studieoppholdet, tilsendt medlemsbladet ANSAnytt
i posten og jobbtilbud på e-post. Trenger du bistand i forhold til
problemer i studielandet eller informasjon om forhold og instanser i
Norge, kan du ta kontakt med ANSAs rådgivere. Kontakt rådgiverne per
e-post eller per telefon 22 47 76 00.

\center
![Tørste sjørøvere på tokt i Isar](./gfx/isar){width="31%"}

ANSA München
------------

Vi er omlag 12 heltidsstudenter og langt flere utvekslingsstudenter. De
fleste har god kontakt med hverandre. De fleste studerer medisin, i
tillegg er det noen som studerer informatikk, matematikk eller andre
ingeniørfag.

Hvert år arrangerer vi 16. mai - russefest, juletrefest og felles turer.
Det Norske Konsulatet står for 17. mai, og svenskene treffer vi på St.
Hans. ANSA arrangerer semester-kickoff hver semesterstart, og treffes
jevnlig i semesteret. Det er et par sentrale norske personer (ikke bare
ANSA-medlemmer) som organiserer disse jevnlige \"Stammtischene\".
Informasjon om dette finner en i vår facebookgruppe \"Norwegischer
Stammtisch München / ANSA München\". Her opplyses det altså om de
vanlige \"Stammtischene\" og ANSA-arrangerte events. Her blir alle som
vil komme; venner, kjente og norsk-interesserte invitert. Hvis det er
noe som er kun ment for ANSA-medlemmer, går dette over e-mail.\
<http://www.ansa.no/ANSAland/Tyskland/Lokallag/ANSA-Munchen/>

Facebook:\
<http://www.facebook.com/groups/2244635897>

Russefest
---------

bla bla

17. Mai
-------

\center
![Nordmenn i tog ved Chinesischer Turm i Englischer
Garten](./gfx/17mai){width="31%"}

Juletrefest
-----------

Isar River-run
--------------

bla bla hvert år,.. s-bahn osv.

Norwegerfete
------------

blablabla

Hva koster medlemskap i ANSA?
-----------------------------

1.  Halvårsmedlemskap (vår/høst) koster 250,-.

2.  Skoleårsmedlemskap (dvs. fra 1. juli til og med 31. juli året etter)
    og kalenderårsmedlemskap (dvs. fra og med 1. januar til og med 31.
    januar året etter) koster 375,-.

3.  Tegner du medlemskap for flere år av gangen er prisen:

    1.  2 år: kr. 645,-

    2.  3 år: kr. 865,-

    3.  4 år: kr. 975,-

    4.  5 år: kr. 1125,-

    5.  6 år. kr. 1275,-

ANSA Forsikring
---------------

Hva må til for at jeg kan tegne ANSA forsikring? For å kunne tegne ANSA
studentforsikring må du være medlem av ANSA, samt være medlem av norsk
folketrygd, eller ha rett til utvidet stønad til helsetjenester NAV
internasjonalt.

### Hva koster forsikringen?

ANSA studentforsikring er delt inn i en Nordengrunnpakke,
Europagrunnpakke og en Verdensgrunnpakke. I tillegg kan man tegne en
valgfri sykeforsikring i tillegg til Europa- eller Verdensgrunnpakken.
Forsikringen kan tegnes for enten 4, 6 eller 12. måneder.
Prisinformasjon finner du på
[www.ansa.no/forsikring](www.ansa.no/forsikring).

### Hva dekker forsikringen?

ANSAs studentforsikring er spesialdesignet for utenlandsstudenter og
består blant annet av innbo-, ulykke- og studieavbruddsforsikring, samt
forsikring som dekker hjemkallelse og reisegods. I tillegg kan man tegne
en valgfri sykeforsikring.

Studentavis
-----------

Norwegern er avisen for norske studenter i Tyskland. Den skal utgis to
ganger i året, i begynnelsen av vintersemesteret, vanligvis på
organisasjonskurset, og i begynnelsen av sommersemesteret, her blir den
utgitt på landsmøtet. Oppmøtte ved organisasjonskurset og landsmøtet tar
med seg aviser og deler ut til medlemmene i sin by, ellers blir avisene
sendt ut. Har du ikke fått avisen? Send en email til redaktøren, så blir
det en ordning på det! Avisen skal være selvforsørgende, dvs at
utgiftene skal dekkes av reklame i avisen. Har din bedrift lyst til å
støtte avisen og reklamere? Ta kontakt med markedsansvarlig her. På
denne siden vil du finne de siste utgavene av Norwegern og artikler fra
eldre utgaver. God fornøyelse!

\center
![Nisser klare for stolleken](./gfx/juletrefest){width="31%"}

Sjømannskirken
--------------

Sjømannskirkene og ANSA har utviklet en beredskapsplan for tilfeller der
det skjer ulykker i utlandet. Beredskapen består for vår del av
presidenten i ANSA, medlemsservice, infosenteret, rådgiverne og
studentprestene, som jo hører under Sjømannskirken. Hvis du står ovenfor
en ulykke eller en katastrofe av noe slag, gjør du klokt i å ringe enten
presidenten eller studentpresten din. Disse vil ringe og kontakte de
andre i beredskapsgruppa. De varsler også UD. Det neste de gjør er
åsjekke om det finnes studenter hvor ulykken inntraff og kontakter
disse. I tillegg diskuteres hva som bør gjøres og de avventer nærmere
beskjeder.

\center
![Norwegerfete i Mannheim](./gfx/norwegerfete){width="31%"}

Studere
=======

Her er en generell brosjyre fra LMU som en bør lese gjennom:
<http://www.uni-muenchen.de/studium/studium_int/studium_lmu/immatrikulation/engl10getstart.pdf>

Semesterordning
---------------

Semesterordningen er ganske annerledes enn i Norge; vintersemesteret
(WS) begynner ca. 15. oktober og varer til ca. 15. februar, og
sommersemesteret (SS) fra ca. 15. april til ca. 15. juli, så
semesterferiene er lange og fine. Likevel må noen av disse brukes til
eksamen, da alle store eksamener (Staatsexsamen, Physikum,
Zwischenprüfung, Vordiplom osv.) blir holdt etter semesterslutt.
Medisinstudenter, veterinærstudenter og andre må og bruke noe av denne
tida til å gjennomføre obligatoriske praksisperioder.

\center
![Hovedbyggningen til
Ludwig-Maximilians-Universität](./gfx/lmu){width="31%"}

Utdanningsinsutisjoner
----------------------

Det er et stort utvalg av høyskoler i München. De tre største er
Ludwig-Maximilians-Universität (LMU), Technische Universität (TUM) og
Hochschule München (FHM). LMU og TU er to av Tysklands ni
eliteuniversiteter med henholdsvis 45.000 og 25.000 studenter.

LMU - <http://www.uni-muenchen.de>\
TUM - <http://portal.mytum.de>\
FHM - <http://www.fh-muenchen.de>\
Andre:

1.  Hochschule für Politik\
    <http://www.hfp.mhn.de>

2.  Akademie der Bildenden Künste\
    <http://www.adbk.de>

3.  Hochschule für Musik und Theater\
    <http://website.musikhochschule-muenchen.de/>

4.  Bayerische Theaterakademie August Everding\
    <http://www.theaterakademie.de>

5.  Hochschule für Fernsehen und Film\
    <http://www.hff-muenchen.de>

6.  Universität der Bundeswehr\
    <http://www.unibw.de>

7.  Munich Business School\
    <http://www.munich-business-school.de>

Informasjon om andre utdanningsinstitusjoner finner man blant annet her:

<http://de.wikipedia.org/wiki/M%C3%BCnchen#Hochschulen_und_Forschungseinrichtungen/>\
<http://www.muenchen.de/themen/bildung/hochschulen.html>

### Studietilbud

Hver høyskole har sitt eget utdanningstilbud som er tilgjengelig på
deres respektive internettsider. Her finner man så å si alt en kan tenke
seg. I 2006 startet begynte høyskolene i München å gå over ifra det
gamle Diplom- studiet til Bachelor og Master som vi kjenner i fra Norge.
NB! Enkelte fag kan bare starte til vintersemesteret (bl.a. medisin).

LMU\
<http://www.uni-muenchen.de/studium/studienangebot/>\
TUM\
<http://portal.mytum.de/studium/studiengaenge/index/>\
FHM\
<http://www.hm.edu/studieninteressiert/studienangebote_1/bersicht_10/>

Søknadsprosessen (ved LMU)
--------------------------

Det er fire inndelinger for studier ved LMU (for de andre høyskolene i
München; sjekk deres internettsider)

1 - Frie studier: søknad til høyskolen (papirformat, karakterer teller
ikke) Her er informasjon og søknadsskjema (link til en annen side):\
<http://www.uni-muenchen.de/studium/studium_int/studium_lmu/bewerbung/>

Søknaden sendes til det Internasjonale Kontoret ved LMU.

Liste over frie studier:\
<http://www.uni-muenchen.de/studium/beratung/vor/studienplatz/studienplatz/zulassungsfrei/>

2 - Lokalt opptaksbegrensede studier må man må søke til høyskolen
(karakterer teller)

Man søker kun online, altså ikke papirformat. Her søker man:\
<http://www.uni-muenchen.de/studium/hochschulzugang/bewerb_einschreib/verfahren/online_bewerb/>

3 - Sentralt opptaksbegrensede studier må man er søker til et
landsdekkende sentralt opptak, ikke til den lokale høyskolen (lignende
samordna opptak - karakterer teller)

Her søker man: <http://www.hochschulstart.de>

Informasjon fra LMU om begrensede studier:\
<http://www.uni-muenchen.de/studium/hochschulzugang/bewerb_einschreib/zulassungsbeschr/bundesweit/eu/>

Liste over studier som er begrenset:
<http://www.uni-muenchen.de/studium/beratung/vor/studienplatz/studienplatz/zulassungsbeschr/index.html>

4 - For studier med spesielle opptaksprøver (\"Studiengang mit
Eignungsprüfung\"), se studiegang for mer informasjon.

Frister
-------

Sommersemester: 15. juli Vintersemester: 15. januar

\center
![Scloß Neuschwanstein ligger ikke langt i fra
München](./gfx/neu){width="31%"}

Immatrikulasjon (ved LMU)
-------------------------

De som har søkt og fått plass, trenger bare møte opp til gitt termin med
de nødvendige papirene for å skrive seg inn. Det er en del papirer en
skal ha med seg. Ikke minst diplom på bestått språkprøve. Alt dette
foregår i hovedbygningen til LMU.

Nødvendige papirer:

-   Opptaksbrev

-   Online-formular (se nede)

-   Pass

-   Vitnemål (generell studiekompetanse, oversatt til tysk med rett
    kopi)

-   Sykeforsikringsbevis (se nede, ta med Europeisk helsetrygdkort)

Sykeforsikringsbevis får man ved å ta med seg EU Helsekortet sitt til en
\"krankenkasse\" (fritt hvilken) hvor en får et papir som sier \"Denne
personen er forsikret\". De er normalt i samme lokalet og vil være
tilgjengelig til samme tid man kan skrive seg inn. Dette er en ren
formalitet, koster ingenting og man må ikke nødvendigvis bruke den
\"Krankenkassen\" hvis noe skulle skje. Europeisk helsetrygdkort får man
fra NAV, men det kan ta opptil to uker fra man søker til man får det i
posten. Kortet er gyldig i flere år.

En oversikt over de vanligste Krankenkassene:\
<http://www.uni-muenchen.de/studium/studium_int/studium_lmu/bewerbung/40_eu_auslaender/>

Informasjon om immatrikulasjonen (nødvendige papirer etc.) finner du
her:\
<http://www.uni-muenchen.de/studium/studium_int/studium_lmu/immatrikulation/>

Nødvendige dokumenter:\
<http://www.uni-muenchen.de/studium/studium_int/studium_lmu/immatrikulation/grundl_unterlagen/>

Før en går for å immatrikulere seg, må alle ha fylt ut dette online:\
<http://www.uni-muenchen.de/studium/hochschulzugang/bewerb_einschreib/verfahren/online_einschreib/online_einschreibung/>

Som utlendning møter man først opp ved det internasjonale kontoret, for
å få vitnemål kontrollert. Deretter går man over til
\"Studentenkanzlei\", som er i nabobygget (sammen med Tyskerne).
Informasjon om hvor og når får man i opptaksbrevet.

Avdeling for internasjonale studenter:\
<http://www.uni-muenchen.de/studium/kontakt/international/>

Dette er som sagt hvordan det gjøres ved LMU. Informasjon om hvordan
søknadsprosessen og immatrikulasjonen ved andre høyskoler i München
foregår finnes på deres respektive internettsider.

Medisinstudiet
--------------

Det er opptak kun en gang i året, om sommeren. Det er omtrent 1000
studenter som begynner på medisin hvert år. Studiet deles inn i en
førklinisk del , og en klinisk del. I den førkliniske delen av studiet,
som er normert til 2 år, er de tre store og viktige grunnleggende fagene
anatomi, fysiologi og biokjemi. Som regel er ikke forelesningene
obligatoriske, men i de fleste fagene er det kurs, som en må stille opp
på. Prøver er det også, som regel multiple choice. I feriene må det til
sammen utføres 3 måneder med pleietjeneste på et sykehus. I hvilket land
denne praksisen avlegges, er det samme, så lenge det er på et sykehus.
Når alle prøvene i fagene er bestått, og praksisen gjennomført, kan man
melde seg opp til \"1. Staatsexamen\" også kalt \"Physikum\". Den består
av en skriftlig del (multiple choice) som går over to dager. I tillegg
er det en muntlig del. En blir da eksaminert i de tre store fagene. Når
\"Physikum\" er bestått, dvs. både den skriftlige og muntlige delen,
kommer man til den kliniske delen av studiet. Denne er normert til 4 år.
Både LMU og TU tilbyr denne delen av studiet. TU er litt mindre. Den
kliniske delen er mye mer praktisk rettet. Ikke minst etter innføringen
av den nye approbationsordningen, har studentene mye kontakt med
pasienter og blir kjent med sykehuset fra innsiden. I feriene må en i
løpet av de tre første årene ha 3 måneders praksis på et sykehus og en
måneds praksis hos en fastlege. Det siste året av studiet, er et
\"Praktisches Jahr\". Da jobber man på et sykehus, en tredjedel av tiden
må en jobbe i kirurgien, en tredjedel i indre medisin, og den siste
tredjedelen kan man velge selv hva man vil jobbe med innenfor medisin.
Etter det praktiske året, kommer \"2. Staatsexamen\" også kalt \"Hammer
Examen\".

Når en har bestått dette, er man ferdig utdannet lege i Tyskland. Vil en
tilbake til Norge rett etter studiet, må en ha vanlig norsk
turnustjeneste!

Dersom du er interessert i å studere i München eller du allerede har
fått studieplass her, må du ikke nøle med å ta kontakt hvis det er noe
du lurer på!

Oversetting og kopiering
------------------------

Når du skal søke på skoler i utlandet, vil du som oftest bli bedt om å
sende med godkjent kopi av vitnemål oversatt til landets språk. Det er
mulig at det behandlende organ ved universitetet også aksepterer
vitnemål på engelsk. Du vil finne informajson om dette på søknadssidene
til universitetet.

Oversettelsen må i de fleste tilfeller være utført av godkjente
oversettere.  Oversetting hos byrå eller translatør kan koste fra kr.
600 til kr. 1000 per ark. Spør derfor først ved din videregående skole
om de kan oversette vitnemålet ditt til det språket du ønsker det på.
Universiteter og høgskoler kan stort sett gi deg en karakterutskrift på
andre språk enn norsk. Enkelte vidregående skoler kan oversette
vitnemålet til tysk, spør skolen og hør om de kan gjøre det for deg. Du
kan henvende deg direkte til en statsautorisert translatør for å få
oversatt vitnemålet ditt, eller du kan bruke et oversetterbyrå som har
statsautoriserte translatører. Prisnivået hos byråer vil ligge noe over
prisen du får direkte hos en statsautorisert translatør.

### Attester

Hør først med de som har utstedt attesten om de kan skrive den på et
annet språk. På lik linje med vitnemål, kan attester også oversettes av
en statsautorisert translatør, evt. hos et byrå som har statsautorisert
translatør.

### Rett kopi

Det er få offentlige kontorer i Norge som idag er villige til å stemple
rett kopi. Det er derfor lurt å høre med skolen du har gått på i Norge
om de kan ta kopi av vitnemålet og stemple dette for deg. En kan også få
rett kopi hos NAV, politiet, flere biblioteker og enkelte
kommunesentere.

Økonomi
=======

Priser og finansiering
----------------------

Dagligvarer er mye billigere enn hva man finner i Norge, det er rundt
halv pris på det meste. Alkohol og tobakk er mye gunstigere, en 0,5
liter øl på byen koster rundt 23-30 kroner. Priser på leie av leilighet
varier i forhold til beliggenhet, størelse og tilstand, men for rundt
4000 kroner får man en sentral leilighet.

\center
![Kirken på Wendelstein ligger høyest i Tyskland. Her er det meget god
offpist-kjøring om vinteren.](./gfx/wendelstein){width="20%"}

Lånekassen
----------

Du kan få støtte av lånekassen til å studere språk fra tre til fem mnd
før studiestart. Dette kalles tilretteleggingssemester. Har du kommet
inn på et studie kan du få språkstipend før studiestart .

Du vil kunne få økonomisk støtte fra Lånekassen så lenge utdanningen din
kan:

1.  Utdanningen må tilsvare, være på nivå med, eller kan bli godkjent
    som en del av en norsk bachelor- eller mastergrad.

2.  Lærestedet må være offisielt godkjent i studielandet.

3.  Utdanningen må være på fulltid.

Utdanningsstøtten er 90 800 kroner årlig og blir gitt som lån. 40 % av
støtten omgjøres til stipend forutsatt at alle eksamener er bestått (54
480 kroner er lån, 36 320 kroner er stipend). Til høyere utdanning kan
du få stipend til to tur-retur reiser, men ikke mer en 7250 kroner per
studieår. Egenandelen er 2 080 kroner per studieår. Reisestipendet blir
automatisk beregnet når du søker om stipend eller lån

Privat stipend
--------------

Se <http://www.legathandboken.no>.\
Forskningsrådet deler hvert år ut stipender til studenter på som vil
studere i Tyskland. Se Forskningsrådet for mer informasjon.\
[www.forskningsradet.no](www.forskningsradet.no)

\center
![Haugalending på russefest ved Monopterosen i Englischer
Garten](./gfx/russefest){width="20%"}

Skolepenger
-----------

I München betaler man skolepenger, men disse er svært lave og ligger på
rundt 500 Euro. I tillegg må du betale en semesteravgift på mellom 50 og
200 Euro. Lånekassen gir utdannings- og skolepengestøtte til bachelor-
og mastergrader ved offentlige godkjente læresteder for høyere utdanning
i Tyskland. Du kan også få støtte til å ta deler av en norsk utdanning
(utveksling) i Tyskland. For å få støtte fra Lånekassen, må du
immatrikuleres som regulær student ved det tyske lærestedet.

Det er mulig at kravet om betaling av skolepenger vil frafalle i
2013/2014. Sjekk universitetets hjemmeside for informasjon om dette.

Bo
==

Her er en liten \"ordbok\" som kan komme til hjelp:

-   Wohnung/Leilighet/WG (Wohngemenischaft) - Bofellesskap/Kollektiv

-   Kalt Miete/warm Miete - uten og med strøm/varme inkludert i
    leieprisen

-   Zwischenmiete - noen som er borte for en periode og leier ut
    leilighet/rom

Dersom man skal ned for språkkurs og trenger bolig, har de fleste
lærestedene gode løsninger.

<http://www.goethe.de/ins/de/ort/mue/unt/>

IKKE betal leie på forhånd, det er nok av tilfeller hvor studenter
betaler leie for et semester også viser det seg at de har blitt
rundlurt. Det er også svært lurt å ha en leiekontrakt og faktisk vite
hva man signerer på.

Pris
----

Boligmarkedet er presset, og prisene kan være ganske høye. Skal en leie
privat må en regne med å betale ca. 450 € i måneden, men det er selvsagt
mulig å finne noe som er billigere.

Hvor finne leilighet
--------------------

Gjennom universitetet og studentsamskipnaden (Studentenwerk) kan en søke
om plass på forskjellige studenthjem, med forskjellig standard, pris,
plassering og ventetid. Hos Studentenwerk på Giselastraße kan en forhøre
seg og få hjelp til dette (se hjemmeside). På de mest populære må en
kanskje venta 1,5 år, men det finnes gg steder hvor ventetiden er mindre
enn et semester. En leilighet på 15 m2 med eget bad og kjøkken (10
minutter fra sentrum med U-Bahn) kan koste 250 euro. Noen av
studenthjemmene ligger i sentrum, men de fleste er litt utenfor byen. De
største studentbyene er Olympiadorf, Studentenstadt og Großühadern.
Buss-, U-Bahn-, S-Bahn- og Straßüenbahn(trikk)-nettverket er så godt
utbygd at avstandene for de fleste ikke blir noe problem. Alt som du kan
nå med U-Bahn er bra, S-Bahn dekker et meget stort område, så de ytre
stasjonene kan være et stykke utenfor sentrum.

<http://www.studentenwerk-muenchen.de/wohnen/>\
<http://www.studentenwg.de>\
<http://www.wg-gesucht.de>

Når bør jeg begynne å lete?
---------------------------

Bolig er noe av det som kan være litt kinkig å organisere (i hvert fall
ifra Norge). Et godt tips: Vær tidlig ute! Altså ihvertfall en måned før
studiestart.

\center
![Olympiapark ble bygget til OL i 1972](./gfx/olympia){width="30%"}

Typer bomuligheter
------------------

Det er helt smak og behag hva som er den beste løsningen for hver enkelt
person. Wohngemeinschaft/WG eller kollektiv som det heter på norsk er
ofte en mer sosial løsning enn å bo alene. Det kan innebære støy og
andre plager, men er billigere og som sagt mer sosialt enn å bo alene.
Pris rundt 400 €

Studentenheim er nok den billigste løsningen og man har som regel en
egen, noe mindre, hybel. Her bør man være litt på vakt, det er flere
katolske og andre former for studentenheim som har egne regler, angående
besøk av kjærester og annet. Ventelistene er ofte lange og man må vente
opptil et til to år før det er en ledig hybel. Pris rundt 300 €

Man kan også velge å bo alene, den dyreste og minst sosiale løsningen.
Passer kanskje til den som er noe mer reservert, men kan fort bli litt
ensomt og lite kontakt med tyskere . På den andre siden er man bedre
vernet fra bråk og forstyrelser. Pris rundt 450 €

Hva skal man velge? det må du finne ut selv!

Transport og reise
==================

Fly
---

SAS og Norwegian flyr fra flere store byer i Tyskland. Bestiller man i
god tid, kan man få billetter til og fra München til under tusenlappen.
Hvis man er litt sent ute og flybilletten til Norwegian er litt dyr kan
man sjekke SAS sine ungdomsbilletter, der får man også bagasje
inkludert.

<http://www.sas.no/>

Eller bruk finn.no sine sider og søk opp de billigeste billettene til de
dagene en ønsker å reise.

<http://www.finn.no/finn/travel/air/search>

Hvis du skal til andre byer enn Oslo, har KLM som oftest de beste
tilbudene. Det kan svare seg å kjøpe enveisbillet til Tyskland, for så å
reise tur/retur Tyskland, da det ofte biser seg at man får oppgitt bedre
priser på nettet. Altså: Billetter kjøpt i Tyskland (Tyskland - Norge)
er billigere enn billetter kjøpt i Norge (Norge - Tyskland).

Tog
---

Togsystemet i Tyskland er veldig pålitelig og effektivt, men også ganske
dyrt. Hvis man har tenkt å benytte seg av togene, er det veldig lurt å
kjøpe et BahnCard. Det finnes to typer; BahnCard25 og BahnCard50. Har
man BC25 får man 25% rabatt på alle reiser og med BC50 reiser man altså
for halv pris. Disse koster ca 60€ (BC25) og ca 120€ (BC50) for et års
bruk. Til sammenligning koster en togtur fra Frankfurt til Berlin uten
BahnCard i underkant av 100€. Dvs at man skal ikke reise så veldig mye
før det lønner seg med BahnCard. For mer info se
[www.bahn.de](http://www.bahn.de). Tog er kanskje ikke den billigste
eller raskeste måten å komme seg til Norge fra München.

Mitfahrgelegenheit
------------------

Mitfahrgelegenheit er ganske populært her i Tyskland, organisert
haiking. Kort forklart sitter man enkelt og greit på med noen som skal
samme sted som deg. Under www.mitfahrgelegenheit.de kan man søke etter
noen å sitte på med. Som oftest koster en tur rundt 10€, men av og til
er det også gratis. Mange er litt skeptiske til denne \"moderne
haikingen\", men det er faktisk veldig populært og trygt.

<http://www.mitfahrzentrale.de/>\
<http://www.mitfahrgelegenheit.de/>

\center
![Bånn gass på oktoberfest](./gfx/okt){width="31%"}

Semesterticket
--------------

Fra og med vintersemesteret 2013 tilbys det en semesterbillett for
studenter i München. Se info her:
<http://www.semesterticket-muenchen.de/>

Jobb
====

I Tyskland kan ikke lønna du får ved å jobbe som student ved siden av
studier komme i nærheten av å sammenliknes med norske forhold, men det
kan jo hende du finner en studierelatert jobb, eller bare kan tenke deg
å ha litt avveksling, treffe noen hyggelige kollegaer, knytte kontakter
og spe litt på studielånet.

Hva gjør du da? Trenger du arbeidstillatelse, skattekort etc.?

Norge er med i EØS og vi trenger derfor ikke arbeidstillatelse, men du
må være registrert ved Einwohnermeldeamt i byen du bor i. Du trenger et
Lohnsteuerkarte, som du får etter å ha meldt deg inn i registeret hos
Einwohnermeldeamt. Ditt første skattekort har Steuerklasse 1. På dette
får du lov til å tjene frem til 400€ uten å måtte betale skatt og
avgifter (400€-Job - Geringfügigkeitsgrenze).

\center
![Den nye Allianz Arena, hjemmebanen til FC Bayern
München](./gfx/arena){width="31%"}

Du spør du deg kanskje hvorfor grensen er så lav, og dette er fordi det
finnes en 20-timers-grense for studenter i Tyskland, så det skal unngås
at studentene er mer på jobben enn de er på universitetet\... Ferier og
helger er utelatt fra denne 20-timers-grensen, så du regnet over hele
året kan tjene 7235€. Det du tjener i Norge er ikke underlagt dette
beløpet. Har du to jobber må du ha et Lohnsteuerkarte til, og dette har
da Steuerklasse 4. Her betaler du skatt, men får dette tilbakebetalt
dersom du holder deg under den øvre grensen på 7235€. Se disse sidene
for mer informasjon:\
<http://www.seezeit.com/opencms/export/download/Downloadgalerie_SozialesBeratung/Ich_und_meine_Rente.pdf>\
<http://www.jobber.de/_1_myjobber/jobforum,arbeitsrecht.html>

Fritid
======

Fritiden er ikke vanskelig å fylle i en by som München. Museene og
teatrene er allerede nevnt, men også konsertlokalene er mange og flotte,
og det er mange verdenskjente artister som legger turen innom her når de
er på turné. Alle statlige teater, operaer etc. har studentrabatt, og en
kan oppleve mange flotte forestillinger for bare 5 euro. Olympiahalle og
-stadion er litt større konsertarenaer for pop- og rockeartister. Det
finnes også rikelig med klubblokaler som tilbyr litt mer intime
konserter. Kinoer er det også nok av (også de som viser filmer på
originalspråk), men det er jo de tyske kneipene som kaprer mest av
fritida for mange. Det fins mange koselige kafeer og kneiper i hele
byen. Vi norske bruker å være mest i bydelen Schwabing, som også
karakteriseres som studentenes bydel.

München arrangerte sommer-OL i 1972, og som et resultat av dette er
tilbudene utrolig bra for studenter som liker å drive med sport og
friluftsliv. I Olympiazentrum, den gamle olympiabyen, finnes det et
stort sportskompleks (ZHS; Zentrale Hochschulsportanlage) som nå står
til studentenes bruk. For 7,50 € pr semester har en fri tilgang til
idrettshaller, fotballbaner, styrkerom, aerobic, basketball, badminton
og alt annet sport en kan tenke seg.

Det finnes også 30 tennisbaner en kan bruke, men her må man betale litt
i tillegg (2euro,- for en time pr. pers). ZHS arrangerer også skiturer,
klatreturer og kurs i ALLE mulige sportarter. Se link nederst på neste
side. Elles er det mange busselskap i byen som selger dagsturer (inkl.
skipass) til Alpene for ca 30 euro. ANSA har dessuten noen semester
arrangert fotballtrening/-moro hver fredag ettermiddag, der alle som har
lyst stiller opp, gutter og jenter, trent som utrent, gode som ikke så
gode. Ellers har jo München tre bundesligalag, de rike i FC Bayern
München, det gamle arbeiderlaget TSV 1860 München, og de små frå
Unterhaching. Så hver eneste lørdag kan man se dem i aksjon på
Olympiastadion eller i nye Allianz Arena sammen med 69.900 andre
tilskuere. I en by som München kan en driva med alt, det er bare opp til
en selv hvilket miljø, hvilke organisasjoner og tilbud en oppsøker.

Oktoberfest og Starkbierfest
----------------------------

Hvert år arrangeres Oktoberfest og Starkbierfest\...

Ski
---

Fra München når man ganske enkelt noen av de flotteste skistedene i
Alpene. Garmisch, Lengries, Wendelstein, Suedelfeld og (vår favoritt)
Spitzingsee ligger alle ca en times kjøring unna. Garmisch og Lengries
kan nås med tog fra Hauptbahnhof. Flere studenter benytter seg av dette
tilbudet, som for en fast pris gir deg tog og dagskort til Garmisch.
<http://www.s-bahn-muenchen.de/s_muenchen/view/aktuell/news/garmischer_ski_express.shtml>\
Afterskien i de tyske alpene er ikke noe særlig. "Studenten im Schnee"
ograniserer også turer for studenter til skiområder i Bayern, Zillertal,
Tirol osv. Se <http://www.studentenimschnee.de/>

De østerriske alpene er heller ikke langt unna. Det første som møter deg
er Zillertal, hvor du har Hochfügen, Mayrhofen og ikke minst Hintertux.
Her er det bra skikjøring og god afterski. Spesielt i Mayrhofen. Du vil
møte på en del hollendere og russere. Hintertux er en isbre, hvor en kan
starte sesongen allerede i oktober. Afterski i hytta på
parkeringsplassen er et must.

Hvis en beveger seg i rettning Salzburg, finner man steder som
Kitzbühel, Ski Amade og snøhullet og kongeplassen Fieberbrunn hvor det
er bra skikjøring, minimalt med turister og en hyggelig liten
alpelandsby med greie priser.

Hvis en drar vestover, så finner man dal etter dal: Ötztal, Pitztal,
Kaunertal osv., helt til man når Montafon, Ichgl, Sonnenkopof, St.
Anton, Zürs og Lech i Voralberg. Her er det mye snø, og meget god
skikjøring. Hvis en drar østover har man plasser som Bad Gastein,
Obertauern og Kitzsteinhorn ved Zell am See.

Mulighetene for den som liker å stå på ski er mange. En av de beste
internettsidene for å sjekke føreforhold og priser på overnatting er
<http://www.bergfex.de/>. De har også en fra app for smartphones.

\center
![Tidlig sesong på Hintertux](./gfx/hintertux){width="31%"}

Annen nyttig informasjon
========================

Oppholdstillatelse
------------------

Ettersom Norge er en del av Schengen og EØS, trenger vi nordmenn kun å
ta oss en tur til utlendingskontoret i rådhuset
(Kreisverwaltungsreferat, U-Bahn Poccistraße) hvor vi får et dokument
som sier \"Jeg har lov til å være hær så lenge jeg vil\".

Her er internettsidene:\
<http://www.muenchen.de/rathaus/Stadtverwaltung/Kreisverwaltungsreferat.html>

Ta med pass! Man blir spurt en rekke spørsmål, bla. bostedsadresse og
religion. Ta vare på dokumente(t)ne! Det er her man også melder om
flytting, innad i byen, men også hvis man flytter tilbake til Norge.

\center
![Alltid masse nysnø i Lech](./gfx/lech){width="31%"}

Forsikring
----------

Dette er noe mange ikke tenker på. Spesielt ansvarsforsikring er noe en
bør har. Hvis en enda er forsikret hjemme i Norge gjennom foreldre eller
foresatte så er saken grei. Men, hvis en skulle være så uheldig å
forårsake en ulykke hvor en blir erstatningspliktig, sliter en uten
ansvarsforsikring. ANSA tilbyr en meget god forsikringspakke med alt en
trenger (ansvars-, innbo-, reiseforsikring etc.). En kan også skaffe seg
ansvarsforsikring i Tyskland. Her heter det
\"Hauptpflichtversicherung\". Flere studier vil kreve ansvarforsikring,
ved f.eks. jobbe på lab. ANSA forsikring dekker ikke slikt, da vil man
trenger å oppsøke et forsikringsselskap og forklare til hva, man trenger
forsikringen.

Forsikringsselskap: huk24.de Allianz

Flere banker driver også med forsikring.

Telefoni
--------

I Tyskland er det nesten som i Norge når det kommer til mobiltelefoner.
Man kan kjøpe mobil med eller uten abonnement. Hvor man kan kjøpe mobil
varierer, i store elektrokjeder som Saturn (tilsvarer Elkjøp og Bonus i
Norge) der mobiler eller tilknyttet ulike typer abonnement, eller små
telefonbutikker som er tilknyttet et abonnement (f.eks hvis Telenor
hadde hatt sin egen butikk hvor det ble solgt mobiltelefoner med kun
Telenorabonnement). Hva som lønner seg mellom abonnement og kontantkort
er helt avhengig av hvor mye du kommer til å ringe og hvor/hvem du
ringer. Man trenger som oftest en tysk bankkonto for å få et tysk
mobilabonnement.

Vanligvis er man tilknyttet et abonnement 12-24 mnd. Dette er ganske
lenge, og man må derfor tenke nøye gjennom hvilket abonnement man velger
og hos hvilken leverandør. En annen mulighet man har som er ganske
spesielt i Tyskland er at man kan få ett mobilnr og ett eget
\"homezone\"-nr. Denne \"Homezonen\" gjelder i 1 km omkrets fra der du
bor og når du befinner deg der, kan du ringe med fasttelefonpriser fra
\"homezone\"-nr ditt.. Spør forhandleren for ytterligere informasjon.
Det finnes veldig, veldig mange leverandører, noen leverandører er kun å
finne på internett, disse pleier å være rimelig. En kort oversikt følger
her:

De dyre: T-mobile (veldig lik Telenor)

De rimelige: Vodafone, O2 - studentenes favoritt, callmobile.de.

Disse tre har studenttariffer og kan bli ganske rimelig. O2 har til og
med ubindende abonnemnt, som heller ikke er så dyr.

Fulliste finner dere her:\
<http://www.verivox.de/handytarife/calculator.aspx>

Kontantkort anbefales de 2 første månedene av oppholdet ditt i Tyskland.
Er enkelt å få tak i, men kan også være den dyreste varianten. Hvis en
ikke ringer så mye, er dette det greieste. Callmobile er forhåndsbetalt
(pre-paid) som også tilbyr fri surfing for 10 euro i måneden.

Internett
---------

M-net og Alice er de største operatørene på fast ineternett. De fleste
universiteter tilbyr gratis trådløst nettverk, som man kan koble seg opp
på fra sin egen laptop.

En oversikt over ulike firmaer som tilbyr internett finner du på denne
siden:
<http://www.finanztip.de/preislotse/sonstiges/internet.php?phpurl=internetanbieter.php>

\center
![Klar for skogskjøring i Spitzingsee](./gfx/spitzing){width="31%"}

Bank
----

Noe av det første man må skaffe seg når man flytter til Tyskland er en
tysk bankkonto. For det første tar de færreste butikkene visa-kort, til
og med ikea. For det andre krever f.eks. mobiloperatørene at man har en
tysk konto. I Tyskland er det vanlig å bruke noe som heter EC-kort, men
det er viktig å huske på at mange små butikker ikke tar kort i det hele
tatt. Når man velger bank er det viktig å tenke på at det koster å ta ut
penger i andre banker/minibanker enn den man selv tilhører. Det vil si
at det lønner seg å velge en bank med mange terminaler eller en i
nærheten av der man bor. Deutsche Bank og Sparkasse er to banker som
pleier å ha mange filialer i de fleste byene, og det er også mulig å få
egne studentkontoer hos dem. Man kan ikke bare droppe innom å opprette
en konto, man må først bestille en time med banken for så å få en
bankkonto. Husk pass.

Kollektivtrafikk {#mvv}
----------------

München har et meget bra kollektivtilbud. By-tog (S-Bahn),
undergrunnstog (U-Bahn), trikk (Tram) og buss.

Månedskort på MVV (Münchner Verkehrs- und Tarifverbund) koster fra 30
til 80 € uten studentrabatt, avhengig av hvor stort reisenett du
trenger. Som immatrikulert student får man en rabarert månedsbillet.
Dette er relativt dyrt i forhold til andre tyske byer, selv med den
lille studentrabatten en får på månedskort.

Se MVV for info:\
<http://www.mvv-muenchen.de/de/tickets-preise/tickets/schule-ausbildung-und-studium/>

Toll
----

Har man tenkt å ta meg seg noe spesielt (bil, hund etc) fra Tyskland til
Norge eller omvendt, kan det være lurt å ta seg en titt på
[www.toll.no](http://www.toll.no) eller
[www.zoll.de](http://www.zoll.de) først.

En kan også sjekke mulighetene for utføre varer momsfritt. Ettersom vi
er studenter og som oftest kun har registrert en postadresse i utlandet,
faller vi litt mellom to stoler. Vi kan lovlig få tilbake norsk moms på
varer kjøpt i norge ved utførsel (som turister). Se
<http://www.toll.no/templates_TAD/Topic.aspx?id=256215&epslanguage=no>.\
Det greieste er alternativ 1: Print ut skjema, og fyll inn detaljene.
Skjema med kvittering stemples hos tollvesenets skranke når en drar
tilbake til Tyskland på flyplassen. Husk å gjøre dette før du sjekker
inn bagasjen, hvis varen du skal utføre ligger der.\
Orginal skjema med kvittering sender du så til butikken du kjøpte varen,
påført ditt kontonummer, og du får tilbakeført merverdiavgiften.

En kan også gjøre dette når eg har kjøpt en vare i Tyskland, og reiser
hjem til Norgei. Dette er muligens ikke helt etter boka, men går så
lenge man sier at man kun har vært på besøk i Tyskland (ikke registrert
adresse). Skjema er meget likt det norske:
<http://www.zoll.de/SharedDocs/Downloads/DE/FormulareMerkblaetter/Privatpersonen/steuer_2004.pdf?__blob=publicationFile>.\
På flyplassen sjekker man ikke inn bagasjen, men nevner at man skall
innom tollvesenet. Tollvesenet må da se varen og stemple dokumentet samt
kvittering før de sender inn bagasjen din fra deres eget transportbånd.\
All informasjon finner du her:
<http://www.zoll.de/DE/Privatpersonen/Reisen/Reisen-nach-Deutschland/Zoll-und-Steuern/Tax-free-einkaufen/tax-free-einkaufen_node.html>

\framebreak
\framebreak
\vspace{4cm}
\large
Vi håper denne guiden gir deg noe av den informasjonen du søker, enten
du faktisk skal til München eller lurer på å komme hit. Det er ikke
gjort på en kveld å sette seg inn i alt en må tenke på før en skal
flytte. Ta en ting om gangen og begynn forberedelsene tidlig.

Hvis det er noe mer du lurer på, kan du ta kontakt med en av våre
kontaktpersoner:

-   Ludwig-Maximilians-Universität München\
    Vemund Vikjord\
    <v.vikjord@live.no>

-   Technische Universität München\
    Peter Netland\
    <mr.netland@hotmail.com>

\vspace{1cm}
Vi håper å se deg i München!

\vspace{2cm}
Beste hilsen,\
Stavanger Henrik Nyhus\
München Peter Netland\
Juli 2013

\framebreak
Linker
======

<http://www.ansa.no/ANSAland/Tyskland/Studenter/Studieinteresserte/>\
En del praktisk opplysninger om det å flytte til Tyskland, se emner i
venstre marg.

<http://www.ansa.no/upload/Landsbrosjyre_Tyskland-2012.pdf>\
ANSAs brosjyre om Tyskland; mye nyttig informasjon om søknadsprosessen.

<http://www.zhs-muenchen.de>\
Sportprogrammet for alle studenter i byen.

<http://www.facebook.com/group.php?gid=2244635897>\
Facebook-gruppen vår.

<http://www.fromnorth.de>\
Hovedsakelig Finner og Svensker.

<http://www.norwegerinbayern.de>\
Norske familier og ikke-studenter.

<http://www.toytowngermany.com>\
Forum for internasjonale i München, bra side.

<http://www.norwegisches-konsulat-muenchen.de>\
Det Kgl. Norske Konsulatet.

<http://www.in-muenchen.de>\
Konserter, fester osv.

<http://www.muenchen.de>\
Byens offisielle internettside.

<http://www.heinzelnisse.info>\
Bra gratis ordbok.

[http://de.wikipedia.org/wiki/München](http://de.wikipedia.org/wiki/München)

<http://www.daad.de>\
Iinformasjon om tysk utveksling

\clearpage
\tableofcontents
[\[lastpage\]]{#lastpage label="lastpage"}
